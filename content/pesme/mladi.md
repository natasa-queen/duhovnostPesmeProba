---
title: Mladi
datum: 4. 5. 2023.
---
Molimo vas, naši duhovni pastiri mili,
pomozite nam za rast u vjeri
da doživimo osobno iskustvo s uskrslim Kristom,
da živimo evanđeoski, da živimo čisto,
kako bi vjerovjesnicima svima bili.

Marija sve mlade s ljubavlju poziva i budi
i svake joj se godine utječe
sve veća rijeka mladih ljudi.

Okupljanje mladih mnogo češće neka bude!
Gospino svetište u Komušinu
na brdu Kondžilo
poziva na hodočašće sve mlade i sve ljude.

Mladi su sadašnjost i budućnost Crkve,
budimo uzor,
potaknimo i druge mlade,
da nema punine života
bez Božje ljubavi, vjere i nade.

Neka Gospino svetište,
bude svih mladih srca središte.